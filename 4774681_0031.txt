  

v, ,fa-ms. ‹ '.f7‘„²‘ ,¹ ῑ
³? t> ,ι-ἰῖς ⁷2.ss ' ² ’
'²0²1‘ ,ι . ⁴, Ἴ γ ’ , .ι , Α 2¹
‘⁷1¹ -v‘ “
*› ..ᾖ , , .
> ,

 

{affib- Βᾳι exemptam afferam Ιιι mauis libro Π, 455—483 Homerus ω comparationibus utitur, ut

proffia, quae jam incipiunt, memoriae nostrae intingantur. Ac primum universus exercitus quattuor
ί, ⁷ ⁹ Γ teliu· eomparatur. Velut ignis edax comburit immensam silvam proculque apparet splendor (ἔωθεν
’“’ '5 ' , ’ δὲ pulvera: aopi), sic exercitui fulgor undique colucens per auras caelum ascendit. Sicut avium volatilium

 

gentes multae huc et illuc volitant exsultantes alis, sic Graecorum gentes multae a navibus et tentoriis
in planitiem profunduntur Scamandriam infiniti, quot folia floresque nascuntur tempore verno. Veluti
muscarum frequentium gentes multae, tot contra Trojanos comantes Achivi stabant in campo, perdere
eos vehementer cupientes. Imperatores autem suos in ordines redigunt, ut greges magnas caprarum
caprarii facile distinguunt, postquam in pascuis commixti sunt. Agamemnon autem inter imperatores
similis est oculis et capite Jovi, Marti balteo, pectore Neptuno. Velut bos in armento longe eximius
existit inter omnes, taurus, talem Atridem fecit Jupiter die illo, insignem inter multos et eximium.

Docuisse igitur mihi videor, Homerum lata quadam rerum naturalium descriptione res, quae
ab eo enarrantur praeclarissime exornasse comparationibusque apte insertis rerum quasi cursum
celerrimum optime interrupisse. Haud scio an dici possit, Homerum eo magis comparationibus uti,
quo graviores res enarrentur, et eo magis necessarias esse naturae descriptiones animos eorum, qui
legunt quasi reficientes. quo plures res et pugnae depingantur. Ingeniosissime hoc modo orationem
variare et. distinguere studet Homerus, numquam eo, quod propositum est, aberrat, numquam in animis
reficiendis res ipsas producere neglegit. Quod quidem co minus, cum comparationibus facta modo
contineantur. Si quo loco autem carmina comparationibus nimis abundare, aut eae absurdae et
ineptae esse videntur, hoc certe argumentum nobis est, locum sive librum illum non ab Homero
originem accepisse, sed ab illis, qui operibus illius adornandis sive edendis praefuerunt, ut decimum
11 librum, quem spurium esse inter omnes doctos viros constat.¹)

Cum comparationes Iliadis, quae non raro ad parvas naturae descriptiones adaugentur, natu·
ralium rerum explicationes compensent, quae Iliadi fere desunt, pleraeque comparationes Odysseae,
quae quidem fortunam in pace et vita familiari positam praedicat, ex negotiis tranquillae vitae agrestis
repetuntur, magisque ex piscatu vitaque maritima, quam ex negotiis venatorum et pastorum assumuntur.
Quod si intellexeris, etiam naturam diversam comparationum in duobus illis carminibus heroicis recte
dijudicaveris. Comparationes Iliadis multo hilariores sunt magisque ad sensus quasi pertinent; Odysseae
comparationes sunt mitiores ipsumque animum magis commovere videntur. Sed Iliadi quoque
comparationes nonullae insunt molliores mitioresque (cfr. Il. VIII, 55ss neque Odysseae naturae

descriptiones (Od. V, 338) omnino desunt.
Quod post epitheta Homerica spectata fecimus etiam nunc faciemus: brevi Vergilii comparationes

contemplemur. Eum, qui attente legerit, non fugerit, totam Aeneidem, Homericis quasi filis contextam
esse, quin etiam ingenio poetico Vergilii nullo modo contempto confirmare possumus, Aeneidem
omnibus fere partibus summarium tantum quasi parvum esse Iliadis et Odysseae, quo veste Romana
amictum et cui animus Romanus inspiratus sit. Nam totae partes narrationum rerumque Homericarum ’
aut sine ulla commutatione in Aeneidem translatae aut' ad alius nomen collatae sunt, quarum multas
Macrobius collegit ²) quarumque etiam plures enumerari possunt. (Aen. ΠΙ, 623. Od. IX, 288.)

¹) Grotefend, p. 248.

²) Macrobius, Saturn. conviv. lib. V, 2. Attulit: Didonis convivium coll. Alcinoi epulis; inferorum consul-
tationem Aen. VI. Od. XI. Consilia Anchisae Aen. VI. coll. Teiresiae monitis Od. XI. auxiliorum enumerationem
Aen. X, 163-214. 11. 11,484—755. armorum fabricationem Aen. VIII, 370—453. 11. XVIII, 369—616. ludicrum
certamen Aen. V, 103-484. Il. XXIII, 257—897. speculationem nocturnam Aen. IX, 176—365. 11. X, 299---579;
foetus inter reges ictum et paullo post ruptum Aen. XII, 1—310. Il. III, 1—382. IV, 1—220. — lamentationem
super Pallante Aen. X, 530. Il. XVIII, 1-148. — altercationem Drancis et Turni Aen. X, 122 sqq. 11. Ι, 1-306.
pugnam singularem Aeneae et Turni. Aen. XII, 1—310. 11. III, 382. Achillis insultationem in Lycaonem peremtum
in Tarquitum translatam. Aen. X, 557. etc. Il. XXI, 122. etc.

